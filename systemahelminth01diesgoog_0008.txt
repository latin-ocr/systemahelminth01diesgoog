lv

scientiae nostrae incrementa certe esse accessura nemo
uon videt, propterea quod inveniuntur quaedam animalia,
in quibus plus viginti diversae Helminthum species lateant.
Deinde observamus, id quod non minus mirum neque
in systemate nostro posthabendum, quantopere species
singulis singulorum ordinum generibus comprehensae,
numero inter se dissideant ac differant. Scilicet in quo-
libet ordine reperitur genus aliquod inter cetera praestans
atque insignitum, ut id solum totius ordinis naturam prae se
ferre aut certe typum ejus repraesentare videatur, ad quem
cetera genera facile se adjungant. Id quidem obtinere
videmus in genere Monadis cum suis 42 speciebus inter
Prothelmintba‚ idemque N emertis [cum 22 sp.) inter
Turbellarias‚ in genere Distomo (cum 195 sp.) inter

’ Myzhelmintba‚ in Taenia (cum 138 sp.) inter Cephalo-

eotylea‚ in Echinorhyncho (cum 89 sp.) inter Rhyngodea,
inter Nematoidea in Ascaride (cum 96 sp.), quae cuncta
jam nunc praevalent neque minus in posterum quoque
praevalebunt.

Quae nostris demum diebus multorum in vasis san-
guiferis animantium detecta sunt Haematozoa‚ ea quidem
certe Helmintbum diversis generibus sunt adnumeranda3
attamen quum sint accuratius etiam internoscenda, utpote
firmis adhue characteribus destituta et quoad vitam et
naturam (seu evolutionem) satis nondum investigata, suum
in systemate nostro locum habere non potuerunt. ltaque
ne ea inter incerta ex incertioribus locis recipiens, copiam
adcuratius indagandorum praeter necessitatem augerem,
quod scientiae nostrae promovendae parum conferret, ’
missa omni eorum mentione, ejus rei studiosos putavi

 

